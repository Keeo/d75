Historie našeho týmu začíná v zimě roku 2006, kdy jsme, tehdy ještě jako příslušníci 1st squad E. Co 2/506 inf 101st ABN Dv. Vysoké Mýto, na jedné jednotkové poradě řešili problém, týkající se nadbytku lidí. Výsledkem bylo vytvoření průzkumného týmu, a následné vybrání tří dobrovolníků. Těmi jsme byli já (SGT Stanley J. Harker), CPL Milles Nichols a PFC Dawe Swofford. S hrstkou informací jsme se do toho pustili a do týdne jsme definitivně ukončili debaty o zařazení našeho oddílu a tak vznikl team Ghost F/58 inf (LRP) 101st ABN Div. Vysoké Mýto. 
<br><br>V dalších měsících se prohloubila spolupráce s další namovou jednotkou, 101st ABN Div. ze Zábřehu na Moravě, spolu jsme o velikonočních prázdninách roku 2007 prošli výcvikovým táborem Fort Kostelec a založili tak kooperaci namových "stojedniček". Naše kooperace tehdy čítala 1st squad Vysoké Mýto, 2nd squad Zábřeh na Moravě a team Ghost F/58 LRP.
<br><br>Po tomto výcvikovém táboře naše řady rozšířil další člen PVT Angelo Adolini. Následně, v polovině června, jsme obdrželi další posilu z řad ARVN, a to Buie Quanq Daa. Naše pětičlenná skupina se zabývá přípravou a výcvikem, ale naší činností je hlavně průzkum a zmapování terénu pro následující postup pěchotních jednotek. 
<br><br>"V roce 2007 jsme se zúčastnili několika výcviků, zdravotnických příprav, nočních navigačních přesunů, airsoftových military akcí, ale i základního paravýcviku s následujícím seskokem z 1200 metrů. 
Koncem tohoto roku jsme byli nuceni učinit nemilý krok. Kooperace upadala a přerostlo to v to, že jsme se v jednotce shodli na jejím opuštění. Provedli jsme reorganizaci a našim novým zařazením se tak stalo Company „D“ 75th Infantry RANGER.
<br><br>Jménem celé jednotky bych následujícím odstavcem chtěl poděkovat pár skupinkám lidí a to: USMC 2/8 Ústí nad Orlicí pod vedením SGT. Thomase Stalkera za přípravu naší jednotky a za přípravu výcvikových táborů. Prodejně Airsoftguns za jejich služby a za akce které připravují. USMC 2/8 Žamberk za přípravu akcí. Oběma 101st ABN Div – za krytí našich zadků v chvílích nejhorších. Paracentru Příbram za to, že z nás udělali skutečné „paragány“. A v neposlední řadě chci poděkovat všem svým spolubojovníkům z LRP…

<p>CPL Milles Nichols</p>
